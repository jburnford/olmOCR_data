[{"id": "7ede3990cac2308383dbe1b80fca4324782e73ee", "text": "SKANDINAVISKA NATIONAL F\u00d6RENINGENS\n\nH\u00d6GE BESKYDDARE\n\nHANS EXC. PREMIER MINISTERN AF DOMINION\nAF CANADA\n\nSIR JOHN A. MCDONALD\n\nK. C. B. ETC. ETC.\n\nTILLEGNAS DENNA BOK\n\nVORDSAMLIGEN\n\nAF\n\nSKANDINAVISKA NATIONALFORENINGEN\n\nI WINNIPEG.\nINLEDNING.\n\nDenna bok \u00e4r \u00e4mnad att blifva till nytta och v\u00e4gled-\nf\u00f6r skandinaver, som \u00e4mna s\u00f6ka sig ett hem i Nord Western\nCanada, som numera och detta med r\u00e4tta har \u00e5dragit sig stor\nuppm\u00e4rksamhet f\u00f6r de stora f\u00f6rdelar och de o\u00e4ndliga land-\nstr\u00e4ckor, som h\u00e4r st\u00e5 nybyggaren till buds.\n\nDen \"gyllene tiden\" i Amerika med dess guldgruvvor och\ngr\u00f6na skogar har haft sin \u00e4nde och h\u00e4r likasom allest\u00e4des san-\nnas ordspr\u00e5ket \"hvar och en \u00e4r sin lyckas smed\".\n\nVi meddela h\u00e4r, jemte en kort beskrifning \u00f6fver landet i\nsin helhet, n\u00e5gra erfarenheter fr\u00e5n skandinaviska kolonister i\nhopp om att desamma m\u00e5 blifva till n\u00e5gon nytta f\u00f6r anl\u00e4n-\ndande landsm\u00e4n.\nCANADA.\n\nDen ofantliga utvecklingen af de F\u00f6renta Staterna i Nordamerika och de senare \u00e5rens stora folkvandring fr\u00e5n Europa, huvudsakligen till det stora Nord Vestern, m\u00e5ste naturligtvis leda uppm\u00e4rksamheten p\u00e5 de landstr\u00e4ckor, som ligge i den nordliga delen af det Amerikanska fastlandet och som tillh\u00f6riga England, ben\u00e4mns, Britiska Nord Amerika eller Canada. Canadas yttreinh\u00e5ll \u00e4r st\u00f6rre \u00e4n F\u00f6renta Staternas, Alaskas undantagen.\n\nLandets beskaffenhet och dess ofantliga utstr\u00e4ckning blefvo derf\u00f6re f\u00f6rem\u00e5l f\u00f6r uppm\u00e4rksamhet af nybyggaren och regeringen l\u00e4t anl\u00e4gga en jernv\u00e4g till att genomsk\u00e4ra hela Canada fr\u00e5n \u00f6ster till v\u00e4ster och s\u00e4tta hamnarne vid Atlantiska Oceanen i direkt f\u00f6rbindelse med dem vid Stilla havet.\n\nDenna jernv\u00e4g, som ben\u00e4mnes Canada-Pacific jernv\u00e4gen, \u00e4r den l\u00e4ngsta jernv\u00e4g i v\u00e4rlden, 3,047 engelska mil l\u00e5ng; den blef fullt f\u00e4rdig och \u00f6ppnad f\u00f6r trafik i Juli m\u00e5nad 1885.\n\nCanadas \u00f6stra provinser Prins Edvards \u00f6, Nova Scotia, Ny Brunswick, Quebec och Ontario hade redan l\u00e4nge varit bebodda, men under de senare \u00e5ren haft folkvandringen allm\u00e4nneigen v\u00e4ndt sig till Nord Vestern och s\u00e5lunda uppkommo snart nya provinser, bland hvilka Manitoba, som intr\u00e4dde som provins i Dominion 1870, intager ett framst\u00e5ende rum.\n\nNord Vestern \u00e4r indelad i distrikter, ben\u00e4mnda Keewatin, Assiniboia, Saskatshewan, Alberta och Athabasca.\n\nMANITOBA OCH NORD VESTERN.\n\nProvinseren Manitoba ligger emellen 49:de och 50 \u00bd grad nordlig bredd och 89:de och 102:dra graden vestlig l\u00e4ngd lika l\u00e5ngt fr\u00e5n Atlantiska och Stilla haven som fr\u00e5n Ishafvet och Mexikanska viken, s\u00e5ledes midt i sjelfva hjertat af Nord Amerika. Sydgr\u00e4nsen ligger ungef\u00e4rliken p\u00e5 samma breddgrad som Paris och delar af Syd-Tyskland.\n\nManitoba \u00e4r omkring 135 engelska mil l\u00e5ngt och 250 mil bredt och inneh\u00e5ller omkring 86,700 kvadratmil.\n\nFolkm\u00e4ngden i provinsen Manitoba \u00e4r omkring 100,000.\nWinnipeg \u00e4r provinsens huvudstad, och har omkring 25,000 inv\u00e5nare, och s\u00e4te f\u00f6r guvern\u00f6ren.\n\nVester och norr om provinsen str\u00e4cker sig det Nord Vestra Territoriets som inneh\u00e5ller i runt tal 2,500,000 eng. qv.-mil och \u00f6ver 200,000,000 acres brukbart land, som \u00e4nnu ligger or\u00f6rdt.\n\nREGERINGEN OCH DE SOCIALA F\u00d6RH\u00c5LLANDENA.\n\nInvandraren m\u00f6ter h\u00e4r den friaste regeringsform i verlden. Ingen \u00e4rftlig aristokrati finns i Canada. K\u00e4llan till all makt och allt v\u00e4lst\u00e5nd ligger hos sjelfva folket modererad och ledd af moderlandets konstitutionella former, hvilka hafva slagit djup rot i Canada. Med h\u00e4nsyn till de sociala f\u00f6rh\u00e5llanden, m\u00e5 p\u00e5pekas, att h\u00e4r icka r\u00e5der en s\u00e5dan klasskilnad som man i Europa finner \u00f6fverallt. Arbetaren \u00e4r lika god som arbetsgifvaren och den fattiga \u00e4r lika v\u00e4l ansedd som den rike.\n\nRegeringen \u00e4r grundlagd p\u00e5 principen af ministrarnas ansvarighet inf\u00f6r parlamentet eller folkets representanter.\n\nHvarje provins har en guvern\u00f6r och en ansvarig sjelfstyrelse efter samma princip som sjelfva staten.\n\nDistrikter och st\u00e4der hafva \u00e4fvenledes sina egna styrelser, som beslutat om skatter till skolorna, v\u00e4garne o. s. v.\n\nCanadiska regeringen har sitt s\u00e4te i Ottawa.\n\nKLIMAT.\n\nFast\u00e4n Manitoba ligger p\u00e5 samma breddgrader som Central Europa, \u00e4r klimatet dock till en del annorlunda p\u00e5 grund af provinsens bel\u00e4genhet midt inne i det stora fastlandet. Den kan n\u00e4rmast s\u00e4gas hafva en sydfransk sommar och en h\u00e5rd skandinavisk vinter. I f\u00f6ljd af den starka v\u00e4rmen \u00e4r vegetationen s\u00e4rdeles hastig; s\u00e5d som s\u00e4s i Maj h\u00f6stas redan i Augusti.\n\nVintrarna likna som ofvan n\u00e4mndt de skandinaviska. De \u00e4ro understundom kallare \u00e4n Sveriges, men \u00e4ro icke s\u00e5 k\u00e4nnbara tillf\u00f6lje af den alltid torra och klara luften.\n\nI Manitoba och Nord Vestern \u00e4r mycket sundt. Allm\u00e4nna febrar \u00e4ro n\u00e4stan ok\u00e4nda. Sn\u00f6fallet \u00e4r mindre \u00e4n i \u00f6stra Canada och \u00f6fverstiger s\u00e4llan 2 fot. P\u00e5 det hela taget \u00e4r klimatet godt och just passande f\u00f6r skandinaver.\n\nJORDM\u00c5NEN.\n\nJordm\u00e5nen best\u00e5r af en kolsvart l\u00f6s mylla, som dels hvilar p\u00e5 ett segt, svartbl\u00e5tt lerlag, dels p\u00e5 ett sandigt underlag. Det \u00e4r en utomordentlig kraftig och rik jordm\u00e5n och egnar sig hufvudsakligast till hveteodling. N\u00e4ringskraf-\nten f\u00f6r v\u00e4xterna \u00e4r s\u00e5 stark, att den, n\u00e4r pr\u00e4rien f\u00f6rsta g\u00e5ngen \u00e4r uppriven, kan bes\u00e5s flera \u00e5r \u00e5 rad, utan att man beh\u00f6ver frukta f\u00f6r ringare sk\u00f6rd och jorden beh\u00f6ver ej g\u00f6das de f\u00f6rsta \u00e5ren.\n\n**LAND.**\n\nLandm\u00e4tningssystemet i Manitoba och det Nord Vestra Territoriets \u00e4r ganska enkelt. Hela landet \u00e4r uppdelat i kvadrater, townships. Hvarje township \u00e4r \u00e5ter indelad i 36 sectioner, af vilka hvar och en \u00e4r af 1 engelsk qvadratmils storlek och omfattar 640 acres. De s\u00e4rskilda sectionerna i hvarje Township \u00e4ro numererade p\u00e5 s\u00e4tt, som i n\u00e4rmastande figur visas.\n\n|   | 31 | 32 | 33 | 34 | 35 | 36 |\n|---|----|----|----|----|----|----|\n| 30 | Skol 29 land. | 28 | 27 | H.B. C:s 26 land. | 25 |\n| 19 | 20 | 21 | 22 | 23 | 24 |\n| 18 | 17 | 16 | 15 | 14 | 13 |\n| 7  | H.B. C:s 8 land. | 9 | 10 | Skol 11 land. | 12 |\n| 6  | 5  | 4  | 3  | 2  | 1  |\n\nSectionerna 11 och 29 i hvarje township har regeringen reserverat till bestridande af skolutgifterna, och de f\u00f6rs\u00e4ljas genom auktion \u00e5t den h\u00f6gstbjudande.\n\nSectionerna 8 och 26 i de flesta townships tillh\u00f6ra Hudson Bay Companiet, hvilket f\u00f6rrom innehade landsr\u00e4ttigheten i Manitoba och Nord Vestern, men afst\u00e5tt densamma till rege-\nringen. De f\u00f6rs\u00e4lja sina land till varierande priser fr\u00e5n $2,50 per acre till h\u00f6gre priser.\n\nSectionerna med jemina nummer bortgivvas af regeringen fritt till nybyggarna.\n\nHvarje huvud f\u00f6r en familj, s\u00e5v\u00e4l som hvarje man \u00f6fver 18 \u00e5r erh\u00e5ller af regeringen gratis \u00bc section eller 160 acres (omkring 128 svenska tunnland).\n\nVid \u00f6fvertagning af land skall kolonisten betala 10 Dollars (37 Kronor) i inskrifningsafgift och f\u00f6rpligta sig att taga landet under odling.\n\nHan skall f\u00f6rsta \u00e5ret, efter inskrifningen, uppbruta minst 10 acres af sitt land och bes\u00e4 dem.\n\nAndra \u00e5ret m\u00e5ste han inh\u00f6sta af de f\u00f6rsta 10 acres och uppbruta och bes\u00e4 andre 15 acres.\n\nTredje \u00e5ret m\u00e5ste han inh\u00f6sta af 25 acres och uppbruta andre 10 acres s\u00e5 att efter tredje \u00e5rets f\u00f6rlopp tillsammans 35 acres skola vara uppodlade.\n\nKolonisten m\u00e5ste bo p\u00e5 landet i minst 6 m\u00e5nader i hvardera af de 3 f\u00f6rsta \u00e5ren.\n\nD\u00e5 har fullgjort dessa skyldigheter erh\u00e5ller han efter tredje \u00e5rets f\u00f6rlopp egendomsbevis f\u00f6r sitt land och kan sedan g\u00f6ra dermed huru han beh\u00e5gar.\n\nCanada Pacific jernv\u00e4gen inneh\u00e5r sectionerna med udda nummer med en utstr\u00e4ckning af 24 engelska mil p\u00e5 b\u00e5da sidor om jernv\u00e4gen. De s\u00e4lja sitt land p\u00e5 goda vilkor till pris af $2,50 per acre till h\u00f6gre priser. De stora f\u00f6rdelar som Manitoba bjuda nybyggaren hafta ocks\u00e5 f\u00f6ranledt folk af alla m\u00f6jliga nationer fr\u00e5n alla v\u00e4rldens trakter att i de sista \u00e5ren tillstr\u00f6mma s\u00e5 att redan nu det i n\u00e4rheten af jernv\u00e4gen bel\u00e4gna landet \u00e4r bortgivet l\u00e5ngt vest om Winnipeg.\n\nKYRKOR OCH SKOLOR.\n\nKyrikan \u00e4r fri och sjelfst\u00e4ndig. Alla religi\u00f6sa bek\u00e4nnelser \u00e4ro representerade i Manitoba och Nord Vestern. Kyrkor finnas \u00f6fverallt, hvarast befolkningen \u00e4r nog talrik att kunna uppf\u00f6ra en kyrkobyggnad. I annat fall g\u00f6ra bes\u00f6kande mission\u00e4rer t\u00e4ta och regelbundna resor. Bland bek\u00e4nnelser representerade i alla delar af Nord Vestern, m\u00e5 n\u00e4mnas: Episcopal, Methodister, Baptist\u00e9r, Romersk och Grekisk Katolske, Pre\u00dfbyterianer, Lutheraner, Missionsv\u00e4nner och Congregationalister. Regeringen har som n\u00e4mndt \u00e4r reserverat 1,280 acres land i hvarje Township, som i samma m\u00e5n jordf\u00f6rs\u00e4ljningen fortg\u00e5r, anv\u00e4ndes till uppst\u00e5ende af goda skolor.\n\nUpplysningen i Manitoba st\u00e5r mycket h\u00f6gt. De obemedlade klasserna kunna s\u00e4nda sina barn till de fria skolorna, der en utm\u00e4rkt undervisning meddelas, och v\u00e4gen till de h\u00f6gre skolorna st\u00e5r \u00f6ppen f\u00f6r hvar och en.\nS\u00c4DES-, FRUKT- OCH GR\u00d6NSAKSODLING.\n\nAlla s\u00e4desslag trifvas godt i Manitoba. Hafre, korn, hvete och majs \u00e4r de vanligaste s\u00e4desslagen. Hvete gifver i Manitoba sedvanligen 25 bushels per acre.\n\nAlla vanliga sm\u00e5frukter finnas, s\u00e5som vinb\u00e4r, smultron, hallon, krusb\u00e4r, \u00e4pplen, vindruvor o. s. v.\n\nDe vanliga tr\u00e4dg\u00e5rdsgr\u00f6nsakerna trifvas \u00e4ven v\u00e4l. Paradis\u00e4pplen och meloner v\u00e4xer i fria luften; spritk\u00e5l och blomk\u00e5l uppna ochh\u00f6ra storlekar.\n\nHumle v\u00e4xer vilt p\u00e5 pr\u00e4rien. Lin trifves v\u00e4l. Potatis odlas i stor utstr\u00e4ckning och \u00e4r synnerligen gynnad af klimatet och jordm\u00e5nen, i det der icke endast uppn\u00e5s en betydlig sk\u00f6rd, utan den blir \u00e4ven ofantligt stor.\n\nSAMF\u00c4RDSELSN.\n\nAf stor betydelse \u00e4r naturligtvis f\u00f6r nybyggaren de samf\u00e4rdsmedel som st\u00e5r honom till buds. Genom byggandet af den Canadiska Pacific jernv\u00e4gen \u00e4r nu hela landet \u00f6ppnat och talrika bibanor \u00e4r under byggnad eller redan f\u00e4rdiga.\n\nManitoba har jernv\u00e4gsf\u00f6rbindelse med Atlantiska och Stilla havets och hela Amerikanska fastlandet. Ett t\u00e5g som afg\u00e5r fr\u00e5n Halifax eller Quebec vid Atlantiska kusten kan nu k\u00f6ra tv\u00e4rs igenom Manitoba och Nord Vestra Territoriet genom Britisk Columbia till Stilla havskusten. \u00c4ven med F\u00f6renta Staternas hamnar s\u00e5som New-York, Baltimore, Philadelfia, Boston och Portland st\u00e5r Manitoba i f\u00f6rbindelse.\n\nManitoba och Nord Vestern jernv\u00e4gen som genomska Mani-\ntoba forts\u00e4tter genom Nord Vestra Territoriet till Prince Albert i Distriktet Saskatschewan.\n\nEn jernv\u00e4g som skall f\u00f6rbinda Manitoba med Hudson Bay viken \u00e4r nu under byggnad. Den blir omkring 750 engelska mil l\u00e5ng, utg\u00e5r fr\u00e5n Winnipeg och kommer att betydligt f\u00f6rminka frakterna p\u00e5 spannm\u00e5l, kreatur m. m. till England och Europa.\n\nFlere sj\u00f6ar och floder s\u00e5som Manitoba och Winnipeg sj\u00f6arne samt Red River, hvilka \u00e4r segelbara och mycket trafikeras bidraga \u00e4ven till samf\u00e4rdselsn underl\u00e4ttande.\n\nJAGT OCH FISKE.\n\nJagt och fiske gifva god l\u00f6n f\u00f6r m\u00f6dan. De r\u00e5dande jagtlagarna \u00e4r enkla och alldeles icke str\u00e4nga. R\u00e5djur, r\u00e4var, harar, uttiar, b\u00e4rfar, bj\u00f6rnar, vargar, elgar, renar m. m. samt morkullor, vaktlar, duvf\u00f6r, \u00e4nder, rapph\u00f6ns, tj\u00e4der,orre, pr\u00e4rieh\u00f6ns, vildg\u00e4ss och tranor m. m. jagas. De talrika sj\u00f6arne och floderne \u00e4r rika p\u00e5 fisk af hvarjehanda slag.\nSKOG OCH BR\u00c4NSLE.\n\nSkog v\u00e4xer l\u00e4ngs med floderna och i floddalarne etc. De vanligaste tr\u00e4dslagen \u00e4r ek, ask, gran, poppel, alm, tamarac och Canadisk fur. P\u00e5 pr\u00e4rien m\u00e5ste tr\u00e4d naturligtvis f\u00f6rst planteras, dock f\u00f6r\u00f6ka sig skogarna der betydligt, efterhand som kolonisation tilltager, i det den rika jordm\u00e5n\u00e9n f\u00f6rm\u00e5r de unga plantorna att hastigt tillv\u00e4xa.\n\nI Nord Vestern finnas rika kolgruvor. En af dem, Galt-gruvan, \u00e4r nu genom Dunmore\u2014Lethbridge j\u00e4rnv\u00e4gen satt i f\u00f6rbindelse med Canada Pacific j\u00e4rnv\u00e4gen och kan derf\u00f6re skaffa sina produkter ytterst billigt till Winnipeg. Under \u00e5ret har priset p\u00e5 stenkol varit omkring $7 per ton.\n\nWINNIPEG.\n\nManitobas huvudstad, var 1870 endast en liten by med 250 inv\u00e5nare. Nu har den 25,000 inv\u00e5nare, har breda, vackra gator, stora butiker f\u00f6r aff\u00e4rshus, praktfulla privathus och vackra regerings- och j\u00e4rnv\u00e4gsbyggnader. Staden belyses av elektriskt ljus, sp\u00e5rvagnar genomkorsa den, 20 kyrkor af olika samfund m. m. Winnipeg anses med r\u00e4tta som stapelstad f\u00f6r Manitoba och Nord Vestern, dertill f\u00f6ranledd af dess l\u00e4ge och de 10 j\u00e4rnv\u00e4gslinjer, som utmynta i Winnipeg.\n\nAndra st\u00e4der\n\ni Manitoba s\u00e5som Brandon, Portage la Prarie, Emerson, Stonewall, \u00d6st- och Vest-Selkirk m. fl. \u00e4ro i starkt fram\u00e5t-skridande.\n\nREGINA.\n\n\u00e4r huvudstaden i Nord-Vestra Territoriet med s\u00e4te f\u00f6r Guvern\u00f6ren och parlamentet. Derifr\u00e5n utg\u00e5r Long Lake j\u00e4rnv\u00e4gen, som \u00e4r under byggnad upp till Prince Albert, 200 engelska mil.\n\nDer finnas och andra st\u00e4der s\u00e5som Moosmin, Moose Jaw, Medecine Hat, Calgary m. fl. alla utmed den Canadiska Pacific j\u00e4rnv\u00e4gen.\n\nR\u00c5D F\u00d6R UTVANDRARE.\n\nEn hvar, som har i sinnet att utvandra till Manitoba eller Nord Vestern, m\u00e5ste f\u00f6res\u00e4tta sig att icke sky arbete der och st\u00e4dse g\u00e5 till det med lif och lust. Dryckesbr\u00f6der och l\u00e4ttingar skola icke utvandra dit; de g\u00e5 f\u00f6rr under der \u00e4n i Europa.\n\nDe b\u00e4sta utsigter \u00e4ro der f\u00f6r praktiska jordbrukare och dr\u00e4ngar. De ofantliga landstr\u00e4ckorna vanta endast p\u00e5 arbetare f\u00f6r att g\u00f6ra dem fruktbara. Tjenstflickor kunna komma huru m\u00e5nga som helst, och st\u00e4dse finna platser med god l\u00f6n. Vanliga arbetare och handtverkare finna syssels\u00e4ttning, om de utom\nsina yrken ocks\u00e5 f\u00f6rst\u00e5 sig n\u00e5got p\u00e5 jordbruk och allts\u00e5 kunna taga arbete p\u00e5 farm om de icke strax finna n\u00e5got arbete i sitt vanliga yrke.\n\nExpediter, kontorister och bokh\u00e5llare kunna icka anbefallas att resa till Manitoba, d\u00e5 den inf\u00f6dda befolkningen har ungt folk tillr\u00e4ckligt f\u00f6r att fylla de lediga platserna. Om de f\u00f6r \u00f6frigt hafta lust och f\u00f6rm\u00e5ga att \u00e5taka sig farmarbete, hafta de naturligtvis samma utsigter som alla andra. Der finnas icke f\u00e5 farmare i Nord Vestern som f\u00f6re detta arbetat som kontorister.\n\nKolonisten borde om m\u00f6jligt inr\u00e4tta sig s\u00e5, att han \u00e4r p\u00e5 platsen i slutet av April eller b\u00f6rjan av Maj, d\u00e5 pl\u00f6jningen af jorden b\u00f6rjar. Personer, som villja taga arbete p\u00e5 farm, finna d\u00e5 strax syssels\u00e4ttning. Sommar- och h\u00f6stm\u00e5naderna kunna likaledes anbefallas till invandring. Vinterm\u00e5naderna b\u00f6rja helst undvikas, emedan det d\u00e5 \u00f6verallt i Amerika faller sig sv\u00e5rt f\u00f6r den nyanl\u00e4ndande att finna l\u00f6nande arbete.\n\nAlla slags kl\u00e4der, b\u00f6cker och v\u00e4rdefulla mindre husger\u00e5d b\u00f6rja medtagas, deremot icke l\u00f6sebrebo, \u00e5kerbruksredskap eller andra tunga f\u00f6rem\u00e5l.\n\nAlla pengar b\u00f6rja vexlas i Canadiska Dollars hemma, emedan Skandinaviska pengar h\u00e4r endast kunna utbytas med f\u00f6rlust.\n\nPersoner, som medf\u00f6ra st\u00f6rre summor, g\u00f6ra b\u00e4st uti att hemma k\u00f6pa en vekel eller kreditiv p\u00e5 bank i Amerika, d\u00e5 det alltid \u00e4r obehagligt att resa med en stor penningsumma i fickan.\n\nResan till Manitoba, Winnipeg, fr\u00e5n Skandinavien r\u00e4cker ungef\u00e4r 20 dagar.\n\nF\u00f6r undvikande af m\u00e5nga obehagligheter \u00e4r b\u00e4st att k\u00f6pa en direkt genomg\u00e5ende biljett till Winnipeg, Manitoba.\n\nS\u00e5v\u00e4l i England, Liverpool och Hull, som i Canada, Quebec, Montreal, Ottawa och Winnipeg m. fl. st\u00e4llen har Canadiska regeringen tjenstem\u00e4n anst\u00e4llda, som beredvilligt bist\u00e5 med r\u00e5d och upplysningar alla anl\u00e4ndande emigranter.\n\nDer finnas \u00e4fven skandinaver i Canadiska regeringens tjenst, s\u00e4rskilt tillsatta f\u00f6r att bevaka och tillgodose de skandinaviska kolonisternas intressen.\n\nDe gifva beredvilligt kolonisten alla m\u00f6jliga upplysningar och i synnerhet \u00e4r dem behjelpliga med valet af kolonisationsort och jord. \u00c4fven handverkare och vanliga arbetare anvisas syssels\u00e4ttning och arbete, der s\u00e5dant finnes.\n\nHittills \u00e4r f\u00f6ljande skandinaviska tjenstem\u00e4n anst\u00e4lde i regeringens tj\u00e4nst f\u00f6r att bist\u00e5 emigranter med r\u00e5d och upplysningar i allt som kan ifr\u00e5gakomma vid kolonisering h\u00e4r i landet:\n\nW. Andersson, Quebec,\nAlfred \u00c5kerlindh, Ottawa, Ontario, samt\nEmanuel \u00d6hl\u00e9n, Winnipeg, Manitoba.\nARBETSL\u00d6NER.\n\nArbetspriserna hafva under \u00e5rets lopp varit som h\u00e4r nedan synes:\n\nTimmerm\u00e4n per dag $1,50 \u2014 2,50\nS\u00e5garbetare per m\u00e5nad med kost $25,00\nJernv\u00e4gsarbetare per dag $1,25 \u2014 2,25\nJordbruksarbetare per m\u00e5nad med kost $10,00 \u2014 25,00\nTjensteflickor $8,00 \u2014 20,00\n\nMYNT OCH M\u00c5TT.\n\nMyntet i Canada \u00e4r Dollars och cents.\n1 Dollar delas i 100 cents och \u00e4r lika med 3 kronor 75 \u00f6re i svenska pengar.\nMan har papperspengar p\u00e5 1, 2, 4, 5, 10, 20, 50, 100 och 1,000 Dollars, silfverpengar p\u00e5 5, 10, 25 och 50 cents samt kopparpengar p\u00e5 1 cent.\n\nM\u00e5ttet r\u00f6r spannm\u00e5l \u00e4r bushels, hvaraf 1 motsvarar 36 liter (8 kappar) och f\u00f6r flytande varor gallons, hvaraf 1 \u00e4r ungef\u00e4r lika med 4 liter (1 \u00bd kanna). F\u00f6r ved g\u00e4ller cord, hvaraf 1 \u00e4r ungef\u00e4r lika med 1 svensk famn.\n\nL\u00e4ngdm\u00e5ttet f\u00f6r v\u00e4gstr\u00e4ckor \u00e4r engelska mil, hvaraf ungef\u00e4r n\u00e5got \u00f6fver 6 g\u00e5 p\u00e5 en svensk.\nAndra l\u00e4ngdm\u00e5tt \u00e4r yards, hvaraf 1 \u00e4r lika med 1 \u00bd svensk aln och som indelas i 3 engelska fot.\n\nLand m\u00e5tes i acres hvaraf 1 \u00e4r lika med fyra femtedels svenskt tunnland. Landet \u00e4r uppm\u00e4tt i regelbundna kvadrater, som \u00e4ro 1 engelsk mil p\u00e5 hvarje sida och kallas en section, denna inneh\u00e5ller 640 acres och indelas \u00e5terigen i 4 lika stora delar eller quart-sectioner, hvar och en inneh\u00e5llande 160 acres (128 svenska tunnland). F\u00f6r \u00f6frigt h\u00e4nvisas till f\u00f6rutn\u00e4mnde figur under rubriken land.\n\nSKANDINAVERNAN.\n\nSkandinavernas antal i Canada bel\u00f6per sig till ungef\u00e4rliken 14,000. Af dem komma 4,000 p\u00e5 Manitoba och Nord Vestern.\nDe \u00e5tnjuta i allm\u00e4nhet godt anseende i Amerika och \u00e4ro ef ters\u00f6kta arbetare. I fr\u00e5ga om jernv\u00e4gs- eller skogsarbete hafva de skandinaviske arbetarne \u00e4fven stort f\u00f6retr\u00e4de framf\u00f6r andra nationer.\nRegeringen haf under senare \u00e5ren \u00e4fven vinnlagt sig om att s\u00f6ka f\u00e5 dem att mera allm\u00e4nt bos\u00e4tta sig och g\u00e5tt deras \u00f6nskningar s\u00e5 mycket som m\u00f6jligt tillm\u00f6tes.\nDeras fram\u00e5tskridande hafva ocks\u00e5 framh\u00e5llits af den Canadiska pressen och den har flera g\u00e5ngar rekommenderat de Skandinaviska folken som en af de b\u00e4sta hvarmed landet kunde koloniseras och befolkas.\nFlere af de mera framst\u00e5ende Canadiensarne hafva flere g\u00e5nger bist\u00e5tt dem till det b\u00e4sta och i synnerhet ha Skandinaverna af Chef\u00e9n f\u00f6r Canadiska regeringens Landtbruks Departement i Winnipeg, herr Kapten W. C. B. Graham, r\u00f6nt m\u00e5nga bevis p\u00e5 sann v\u00e4nnaskap.\n\nDe fleste af h\u00e4rvarande Skandinaver \u00e4r kroppsarbetare och mestadels sysselsatte med jernv\u00e4gs- skogs- eller annat allm\u00e4nt arbete. Icke s\u00e5 f\u00e5 \u00e4r farmare, hvari bland flere innehafva vackra egendomar och \u00e4r oberoende m\u00e4n.\n\nFlera hafva skaffat sig en oberoende st\u00e4llning som aff\u00e4rsm\u00e4n, och n\u00e5gra innehafva anst\u00e4llningar vid jernv\u00e4garna eller i regeringens tjenst.\n\nTjensteflickor fr\u00e5n de Skandinaviska l\u00e4nderna \u00e5tnjuta godt anseende och \u00e4r mycket efters\u00f6kta hvarf\u00f6re och deras l\u00f6ner \u00e4r bland de h\u00f6gsta som betalas h\u00e4r.\n\nAllt tyder p\u00e5 att det Skandinaviska elementet har stor framtid f\u00f6r sig i Canada genom sin allm\u00e4nt k\u00e4nda arbetssamhet och idoghet.\n\nN\u00e5gon sammanslutning af Skandinaverna har ej \u00e4stadkomits f\u00f6rr \u00e4n \u00e5r 1885 d\u00e5 den f\u00f6rsta kolonien uppstod, uteslutande befolkad af Skandinaver.\n\nRedan l\u00e5ngt f\u00f6rut hade ett f\u00e5tal bosatt sig vid \u00d6st Selkirk norr om Winnipeg, vid Oak Lake, Minnedosa samt flerest\u00e4dse i Manitoba och Nord Vestern p\u00e5tr\u00e4ffar man Skandinaviska nybyggare men icke sammanslutna till uteslutande Skandinaviska kolonier.\n\nKOLONIEN NYA STOCKHOLM\n\nbel\u00e4gen utmed Canada Pacific jernv\u00e4gen, 250 engelska mil vest om Winnipeg har hastigt g\u00e5tt fram\u00e5t. Den \u00e4r bel\u00e4gen 13 engelska mil (14 sv. mil) fr\u00e5n n\u00e4rmaste jernv\u00e4gsstation, Whitewood. Den best\u00e5r af 3 townships hvaraf \u00e4nnu ungef\u00e4r 40 sectionsr st\u00e5 oupptagna. Landet har ett utm\u00e4rkt vackert lige p\u00e5 b\u00e5da sidor om Qu'appelle floden och innesluter 2 ne fiskrika sj\u00f6ar. Jorden best\u00e5r mestadels af l\u00f6s svartmylla p\u00e5 ett underlag af bl\u00e5lera eller sand. Skog finnes tillr\u00e4ckligt till byggnadsbehof och br\u00e4nsle dessutom finnes det godt h\u00f6land, hvarf\u00f6re det l\u00e4mpar sig v\u00e4l b\u00e5de f\u00f6r jordbruk och boskapssk\u00f6tsel. En ny pr\u00e4ktig v\u00e4g med bro \u00f6fver Quappelle floden har blifvit byggd upp till kolonien. Manitoba Nord Vestern samt Nord Vestern Central jernv\u00e4garna komma inom kort att om icke genomsk\u00e4ra passera t\u00e4tt f\u00f6rbi densamma. Godt dricksvatten erh\u00e5les p\u00e5 ringa djup.\n\nDer finnes \u00f6fverfl\u00f6d p\u00e5 vildt af alla slag. Skola skall byggas n\u00e4sta \u00e5r och \u00e5fven kyrka. Kolonisterne hafva gjort stora framsteg och \u00e4r n\u00f6jda med sitt val af land och se framtiden tillm\u00f6tes med godt hopp. Goda boningshus hafva blifvit uppf\u00f6rda och\nlandet har delvis uppbrutits. Koloniens styresman \u00e4r herr Nils Johanson, adress: Whitewood N. W. T., Canada.\n\nEfterf\u00f6ljande aftryck af brev utvisar hvad nybyggarna sjelfva s\u00e4ga om sina nya hem.\n\nB R E F.\n\nNew Stockholm den 7 September 1886.\n\nTill Skandinaviska Nationalf\u00f6reningen i Winnipeg.\n\n\u2014Som det kommit till min k\u00e4nnedom, att Skandinaverne i Winnipeg bildadt en F\u00f6rening, med \u00e4ndam\u00e5l att s\u00e5 mycket som m\u00f6jligt bist\u00e5 och arbeta f\u00f6r v\u00e5ra landsm\u00e4ns erh\u00e5llande af en obe- roende st\u00e4llning, och dervid f\u00e5stat s\u00e4rskild uppm\u00e4rksamhet vid landtbruket, s\u00e5 beder jag h\u00e4rmed att f\u00f6r min del f\u00e5 uttrycka min stora tillfredsst\u00e4llelse der\u00f6ver och \u00f6nska eder allt f\u00f6rtfa-rande lycka, enighet och visdom i edert \u00e4dla verk.\n\nHvad s\u00e4rskilt landtbruket betr\u00e4ffar, s\u00e5 \u00e4r det min fulla \u00f6fvertygelse, att ingen ung man, som har mod och kraft att arbeta b\u00f6r f\u00f6rsumma att i tid f\u00f6rv\u00e4rvs sig land. Jag som \u00e4r gammal och utarbetad har likv\u00e4l b\u00f6rjat att nybygga, och jag taccar min Gud att allt synes g\u00e5 bra. Som det endast \u00e4r n\u00e5gra m\u00e5nader sedan jag kom hit, s\u00e5 har jag \u00e4nnu icke kunnat er-h\u00e5lla n\u00e5gon sk\u00f6rd, men jag har br\u00e4ckt cirka 8 acres af mitt land och byggt mig ett 20 fot l\u00e5ngt och 15 fot bredt bonings-hus, i hvilket jag \u00e4mnar flytta in om en veckas tid. Jag har \u00e4fven slagit tillr\u00e4ckligt med h\u00f6r f\u00f6r vintern samt dessutom vid-tagit f\u00f6rsigtighetsm\u00e4tt mot m\u00f6jliga skogseldar. Landet h\u00e4r \u00e4r af god beskaffenhet; tillr\u00e4ckligt h\u00f6 finnes, godt drickesvatten och god tillg\u00e5ng p\u00e5 br\u00e4nslle.\n\nOnskande alla v\u00e4lkomna som best\u00e4mma sig f\u00f6r inflyttning h\u00e4r tecknar\n\nEder ringe v\u00e4n\nNILS JOHANSON,\nfr\u00e5n Str\u00f6ms socken, Jemtland, Sverige.\n\nNew Stockholm den 7 Sept. 1886.\n\nTill Skand. Nationalf\u00f6reningen i Winnipeg.\n\nUndertecknad vill h\u00e4rmed i all korthet uppmana alla skan-dinaver, som t\u00e4nka taga land h\u00e4r i Vestra Canada att icke g\u00e5 f\u00f6rbi oss h\u00e4r i svenska settlementet New Stockholm; ty vi som redan \u00e4r bosatte h\u00e4r, finna oss mycket bel\u00e5tna med lan-\ndetta egenskaper. H\u00e4r finnes icke blott en eller tv\u00e5 f\u00f6rdelar, utan kort sagt \u2014 alla.\n\nH\u00e4r finnes alla de i mitt tycke f\u00f6r en jordbrukare vigtiga egenskaper hos landet: god jordm\u00e5n, h\u00f6land, tillg\u00e5ng p\u00e5 godt vatten, skog och betesmarker; dessutom m\u00e5nga nyttiga b\u00e4rsorter och vildt.\n\nAktningsfullt\nZ. N. BERGMAN,\nfr\u00e5n Str\u00f6ms socken, Jemtland, Sverige.\n\nNew Stockholm den 6 Sept. 1886\n\nTill Skand. Nationalf\u00f6reningen i Winnipeg.\n\nF\u00f6r tv\u00e4nne m\u00e5nader sedan kommo vi hit till New Stockholm f\u00f6r att upptaga land, och utvalde \u00e5t oss detsamma i Townships 18, Range, 2, Section 30, vester om 2:dra huvudmeridianen och vi finna oss h\u00f6gst bel\u00e5tna med v\u00e5rt val. H\u00e4r finnes godt h\u00f6land, betesmarker och flera skogsduningar. De senare ha dock varit sv\u00e5ra att bevara, emedan en skogseld under n\u00e5gra dagar farit fram med stor h\u00e4ftighet, men den \u00e4r nu lyckligt \u00f6verst\u00e5nden. Vi hafta gr\u00e4ft en 18 fot djup brunn och p\u00e5tr\u00e4ffat godt vatten. Den jord, som vi upplj\u00f6t best\u00e5r av djup svartmylla. Vi h\u00e5lla nu p\u00e5 att timra upp v\u00e5ra boningshus. Bra timmer finnes att tillg\u00e5 i n\u00e4rheten af floddalen.\n\nOm n\u00e5gra skandinaver \u00f6nska sig land, s\u00e5 kunna vi rekommendera den svenska kolonien New Stockholm f\u00f6r dess goda l\u00e4ge och m\u00e5nga andra f\u00f6rm\u00e5ner.\n\nH\u00f6gaktningsfullt\nJohan Olsson och Olaus Olsson\nfr\u00e5n \u00c5m\u00e5l, Dalsland, Sverige.\n\nNew Stockholm den 31 Sept. 1886.\n\nTill Skandinaviska Nationalf\u00f6reningen i Winnipeg.\n\nUndertecknad, som hitkom f\u00f6r en liten tid sedan och \u00f6fvertog den nordv\u00e4stra kvarten af section 20, bel\u00e4gen inom Township 18, Range, 2, vester om 2:dra huvudmeridianen, har upplj\u00f6t en del af min mark och funnit jordm\u00e5n af god beskaffenhet, s\u00e5 kallad svartmylla och tyckes hela mitt land vara af samma beskaffenhet. Riklig tillg\u00e5ng p\u00e5 aspskog finnes. En liten sj\u00f6 ligger i mitt land omgivna af godt h\u00f6land och betesmarker. Sj\u00f6- och\nqvistf\u00e5gel finnes i stor m\u00e4ngd, likas\u00e5 hare hvar\u00f6fver jag \u00e4r mycket glad. En praktisk v\u00e4g, nyligt reparerad leder upp till v\u00e5rt nybygge fr\u00e5n jernv\u00e4gsstationen Whitewood vid Canada Pacific banan. Jag har \u00e4ven byggt mig en rymlig ladug\u00e5rd och h\u00e5ller nu p\u00e5 med ett boningshus, hvilket jag hoppas snart f\u00e5 f\u00e4rdigt.\n\nOm n\u00e5gra Skandinaver \u00e4mnar sig hit till Canada f\u00f6r att egna sig \u00e5t jordbruk, s\u00e5 vill jag rekommendera dem att komma hit till New Stockholm, f\u00f6r h\u00e4r ser jag att framtidsutsigterna \u00e4r goda.\n\nH\u00f6gaktningssamt\nWILHELM S\u00d6DERBERG\nfr\u00e5n \u00d6ver Orans socken, Upsala l\u00e4n, Sverige.\n\nPasqua, N. W. T. den 7 November 1886.\n\nTill Emanuel \u00d6hl\u00e9n, President af Skandinaviska Nationalf\u00f6reningen i Winnipeg.\n\nH\u00e4rmed tager jag mig friheten s\u00e4nda eder n\u00e5gra rader f\u00f6r att l\u00e5ta eder veta hvar jag nu \u00e4r. Det \u00e4r vid jernv\u00e4gsstationen Pasqua i Nord-Westra Territoriet, 390 engelska mil vester om Winnipeg och jag har jernv\u00e4gspreparationsarbete mot en afl\u00f6ning af $1,25 om dagen. Jag f\u00e5r h\u00e4rmed tacka eder f\u00f6r all den hjelp som jag erh\u00e5llit fr\u00e5n eder allt sedan jag kom hit till landet. D\u00e5 ni st\u00e4lde om att jag fick arbete genast, n\u00e4mligen jernv\u00e4gsarbete, hvilket hela tiden varit min syssels\u00e4ttning och har min afl\u00f6ning vexlat mellan 1\u00bd och 1\u00bc dollars per dag; vidare f\u00e5r jag tacka f\u00f6r eder hjelp att utse land \u00e5t mig. Jag \u00e4r mycket n\u00f6jd med min \u00bc-section. Jorden best\u00e5r af svartmylla hvaraf \u00bc \u00e4r uppl\u00e4ndad med kalk. Vidare finnes der god och riklig l\u00f6fskog, v\u00e4xt i dungen, hvaremellan finnes godt h\u00f6r- och \u00e4kerland, samt en liten treflig sj\u00f6, hvadom ingen vattenbrist beh\u00f6fver bef\u00e5ras. Nu \u00e4r jag som man s\u00e4ger i Sverige, riktig bonde, och hade jag ej rest s\u00e5 hade jag icke egt ett \u00f6re nu, ty jag tjena de dr\u00e4ng p\u00e5 flera st\u00e4llen i Sverige; men det blef aldrig n\u00e5got \u00f6fver; \u2014 nu har jag b\u00e5de land och pengar, och likv\u00e4l har jag ej varit h\u00e4r i Canada l\u00e4ngre \u00e4n sedan i Juli, och jag \u00f6nskar att n\u00e5gra af mina landsm\u00e4n m\u00e5tte komma hit och taga upp land. Jag anser att mindra bemedlade personer som bo i Sverige aldrig kunna g\u00f6ra, b\u00e4ttre \u00e4n komma hit och taga land. V\u00e5r svenska koloni \u00e4r icke l\u00e5ngt afl\u00e4ggen fr\u00e5n staden, genom hvilken den stora jernbanan g\u00e5r fram, s\u00e5 att man har ej l\u00e5ngt att frakta hvad man beh\u00f6fver.\n\nH\u00f6gaktningssamt\nF. E. LINDQVIST\nfr\u00e5n Elfsborgs l\u00e4n, Kinds h\u00e4rad, Dalstorps pastorat, Nitarps s:n.\nUndertecknade f\u00e5 h\u00e4rmed om Canadas f\u00f6rh\u00e5llande i allm\u00e4nhet, af egen erfarenhet, under v\u00e5r vistelse i och omkring Winnipeg, afgriva f\u00f6ljande utl\u00e4sande:\n\nKlimatet \u00e4r mycket sundt, luften torr och ren, visserligen stark kold om vintern och mycket varmt om sommaren, men ej skadligt f\u00f6r m\u00e4nniskans halsa, temperaturen ungef\u00e4r som i norra Sverige med den skillnad att ingen fuktighet finnes i den n\u00e4stan alltid klara luften.\n\nF\u00f6r jordbrukare l\u00e4mpar sig landet bra emedan, dels, att jorden erh\u00e5lls fritt, dels, att matjorden p\u00e5 vissa st\u00e4llen \u00e4r \u00bd-1-2 fot djup p\u00e5 lerbotten och kan pl\u00f6jas och bes\u00e5s flera \u00e5r utan att beh\u00f6va g\u00f6das och \u00e4nda erh\u00e5llas goda sk\u00f6rder.\n\nF\u00f6r kroppsarbetare \u00e4r landet \u00e4ven passande, alldenstund arbete st\u00e4ndigt finnes att erh\u00e5lla dels vid nya jernv\u00e4gsanl\u00e4ggningar dels vid farmar och kan f\u00f6r denna klass sigas, arbeta str\u00e4ngt, f\u00e5 god kost och god betalning.\n\nI f\u00f6ljd h\u00e4raf, \u00e4r v\u00e5r \u00f6vertygelse att nyktra och arbetsamma s\u00e5v\u00e4l skandinaver som andra nationer kunna h\u00e4r med ringa kapital skaffa sig god utkomst och erh\u00e5lla en fri och obeboende st\u00e4llning.\n\nBalgonie den 13 Nov. 1886.\n\nGUSTAF L\u00d6MAN\nfr\u00e5n Stockholm.\n\nK. E. ENGELBERG\nfr\u00e5n Arbr\u00e5, Gestrikland.\n\n\u00d6vers\u00e4ttning af Manitoba & Nord Vestern jernv\u00e4gens Land Departement rapport ang\u00e5ende kolonien Scandinavia.\n\nWinnipeg den 16 Nov. 1886.\n\nKolonien Scandinavia\n\nPostkontor, Scandinavia.\n\nTownships 17 & 18, Ranges 17 & 18.\n\nDenna koloni, hvilken \u00e4r den f\u00f6rsta i hela Canada, hvartill regeringen reserverat land blef stiftad sommaren 1885 och har sedan dess gjort hastiga framsteg f\u00f6r att blifva ett framst\u00e5ende settlement.\n\nDer \u00e4r nu 68 kolonister af hvilka flera hafva pr\u00e4ktiga hus uppf\u00f6rda och land f\u00e4rdigt f\u00f6r n\u00e4sta \u00e5rs sk\u00f6rd.\n\nCanadiska regeringen anslog, n\u00e4r eldsv\u00e5den vid Ottersj\u00f6n intr\u00e4ffade f\u00f6rriden h\u00f6st, en summa af $1,200 att anv\u00e4ndas till\n\u00c5teruppbyggnade av Emigranthus, som hade brunnit, och p\u00e5 annat s\u00e4tt underst\u00f6dja kolonisterna, som hade f\u00f6rlorat genom elden.\n\nProvinssens regering anslog sistligen \u00e5r $500 f\u00f6r \u00f6ppnande av v\u00e4gen till Ottersj\u00f6n och detta \u00e5r hafva ytterligare $350 anslagits till v\u00e4gens f\u00f6rb\u00e4ttring, p\u00e5 hvilken svenskarne nu arbeta.\n\nKolonien \u00e4r bel\u00e4gen 12 mil norr om staden Minnedosa utmed Manitoba och Nord Western jernv\u00e4gen och derifr\u00e5n leder nu en god v\u00e4g upp till Ottersj\u00f6n, en distans af 18 mil.\n\nLandet \u00e4r v\u00e4l skogbev\u00e4xt och vattnadt och jordm\u00e5nen \u00e4r den ypperligaste.\n\nVid Ottersj\u00f6n har en stad planlagts, som kallas Scandinavia, d\u00e4r \u00e4r en s\u00e4g med taksp\u00e5nsfabrik i full verksamhet i byn och en af nybyggarna herr Hemmingsson har bygt ett stort hus 45 fot l\u00e5ngt och 30 fot bredt som han begagnar till postkontor och handelsbod.\n\nARBETE.\n\nUnder \u00e5r 1886 har funnits godt om jernv\u00e4gs- och farmarbete, samt hafva anl\u00e4ndande Skandinaviska emigranter n\u00e4stan allm\u00e4nt genast vid deras ankomst erh\u00e5llit s\u00e5dant arbete. \u00c4fven kommande \u00e5r synes blifva godt f\u00f6r arbetare. Ty flera jernv\u00e4gar och allm\u00e4nna byggnader \u00e4r under arbete eller \u00e4mna uppf\u00f6ras. F\u00f6r tj\u00e4nstflickor \u00e4r alltid platser lediga med ganska goda l\u00f6ner.\n\nSKANDINAVISK F\u00d6RSAMLING.\n\nI Januari m\u00e5nad 1885 bildades den f\u00f6rsta Kyrkof\u00f6rsamlingen i Winnipeg. Den b\u00f6rjade med ett ytterst ringa ledemotsantal men flere hafva under senare tiden slutit sig till densamma. F\u00f6rsamlingen ink\u00f6pte f\u00f6rst ett helt litet tr\u00e4hus att anv\u00e4ndas som kyrka, men det visade sig snart vara alltf\u00f6r litet, hvarf\u00f6r F\u00f6rsamlingen besl\u00f6te att \u00e4ndam\u00e5lsenligare och st\u00f6rre skulle uppf\u00f6ras. Arbetet p\u00e5b\u00f6rjades genast och den nya kyrkan blef f\u00e4rdig och invigdes i Juni m\u00e5nad 1886. Den \u00e4r ganska prydlig och rymmer ungef\u00e4r 200 sittplatser och har en vacker orgel. Kyrkan der den nu st\u00e5r kostar $1,200 lika med 4,700 kronor och \u00e4r bel\u00e4gen vid No. 18 Catherine Street, Winnipeg.\n\nS\u00f6ndagsskola h\u00e5lls der, hvarje s\u00f6ndags eftermiddag och gudstjenst s\u00f6ndagsmorgon och afton samt tisdags och fredagsaftnar.\n\nF\u00f6rsamlingen st\u00e5r i stor tacksambetsskuld till sin nitiske Ordf\u00f6rande herr M. P. Peterson, som kraftigt bidragit till dess fram\u00e5tskridande. Herr P. F. Mostr\u00f6m har allt sedau dess stif-\ntande varit f\u00f6rsamlingens predikant, men \u00e4ven andra predikanter hafva som oftast gjort bes\u00f6k och stannat l\u00e4ngre eller kortare tid. F\u00f6rsamlingen har i ecclesiastikt h\u00e4nseende anslutit sig till Nord Western Missionsf\u00f6reningen i Minnesota, som \u00e5ter tillh\u00f6r Svenska Missionsf\u00f6rbundet i F\u00f6renta Staterna med s\u00e4te och styrelse i Chicago.\n\nSKANDINAVISKA-F\u00d6RENINGAR.\n\nSkandinaviska F\u00f6reningen, vars huvudsakligaste \u00e4ndam\u00e5l \u00e4r inb\u00f6rdes sjukhjelp, stiftades 1884 af herr Emanuel Turner. Den sammantr\u00e4der p\u00e5 Svea Hotell, Main Street, Winnipeg.\n\nSkandinaviska Nationalf\u00f6reningen i Winnipeg stiftades den 22 Juli 1886. Dess \u00e4ndam\u00e5l \u00e4r bland annat att bist\u00e5 anl\u00e4ndande landsm\u00e4n vid arbetes anskaffande, val af land m. m., lempa alla skandinaviska kolonier den hjelp som \u00e4r m\u00f6jlig, medverka till skolors bildande och om m\u00f6jligt en Skandinavisk tidning, nyttiga f\u00f6redrags h\u00e5llande samt att bevaka skandinavernas intresse i allm\u00e4nhet.\n\nF\u00f6reningens lokal, som \u00e4r bel\u00e4gen i h\u00f6rnet af Alexander & King Streets, Winnipeg \u00e4r \u00f6ppen fvarje afton f\u00f6r bes\u00f6kande och alla \u00e4r v\u00e4lkomna. Svenska, norska, danska och Canadiska tidningar tillhandah\u00e5lls att l\u00e4sas fritt p\u00e5 st\u00e4llet.\n\nAlla brev med fr\u00e5gor och svar om land, arbete m. m. torde adresseras till Ordf\u00f6randen, som pr omg\u00e5ende vill besvara dem.\nSkandinaviska National F\u00f6reningens Styrelse.\n\nBeskyddare:\nThe most Hon. Sir JOHN A. McDONALD, K. C. B.\nCanadas Premier Minister etc.\nOttawa, Ontario.\n\nF\u00f6rste hedersledamot: Kaptenen W. C. B. GRAHAM, Winnipeg.\nHedersledamot: Stadsfullm\u00e4ktig G. H. Campbell, Winnipeg.\n\nStyrelse:\n\nEMANUEL \u00d6HLEN, ordf\u00f6rande.\nJ. W. WENDELB\u00d6E, M. P. PETERSON, N. A. WINBERG,\n1:e, 2:e och 3:e vice Ordf\u00f6rande.\n\nG. AXELSON, C. A. EDSTR\u00d6M,\nsekreterare. bitr. sekreterare.\n\nA. G. HAMPEL, JAN ANDERSSON,\nskattm\u00e4stare. bitr. skattm\u00e4stare.\n\nBROR ENGGREN,\nbibliotekarie.\n\nR. PETERSON, C. J. CARLSON, K. ENGELBERG,\nmarskalkar.\n\nKorresponderande ledam\u00f6ter:\n\nALFRED \u00c5KERLIND, Ottawa, Ontario,\nW. ANDERSON, Quebec,\nO. GR\u00d6NLUND, Halifax, N. S.\nA. J. FREDER, G\u00f6teborg, Sverige.", "source": "olmocr", "added": "2025-10-06", "created": "2025-10-06", "metadata": {"Source-File": "/home/jic823/projects/def-jic823/pdfs_sask_test/P001642.pdf", "olmocr-version": "0.3.4", "pdf-total-pages": 22, "total-input-tokens": 31046, "total-output-tokens": 11774, "total-fallback-pages": 0}, "attributes": {"pdf_page_numbers": [[0, 0, 1], [0, 0, 2], [0, 231, 3], [231, 231, 4], [231, 879, 5], [879, 879, 6], [879, 2749, 7], [2749, 4928, 8], [4928, 6108, 9], [6108, 8470, 10], [8470, 10682, 11], [10682, 12818, 12], [12818, 15272, 13], [15272, 17301, 14], [17301, 19729, 15], [19729, 21654, 16], [21654, 23462, 17], [23462, 25760, 18], [25760, 27576, 19], [27576, 29764, 20], [29764, 31035, 21], [31035, 31776, 22]], "primary_language": ["None", "en", "sv", "None", "sv", "None", "sv", "sv", "sv", "sv", "sv", "sv", "sv", "sv", "sv", "sv", "sv", "sv", "sv", "sv", "sv", "sv"], "is_rotation_valid": [true, true, true, true, true, true, true, true, true, true, true, true, true, true, true, true, true, true, true, true, true, true], "rotation_correction": [0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0], "is_table": [false, false, false, false, false, false, false, false, true, false, false, false, false, false, false, false, false, false, false, false, false, false], "is_diagram": [false, false, false, false, false, false, false, false, false, false, false, false, false, false, false, false, false, false, false, false, false, false]}}]