[{"id": "e8d0c2e647245ede37c0dc9ddee1174f78063d73", "text": "VIII. Extract of a Letter from John Strange, Esquire, His Majesty's Resident at Venice, to Sir John Pringle, Bart. P. R. S.: with a Letter to Mr. Strange from the Abb\u00e9 Joseph Toaldo, Professor in the University of Padua, &c. giving an Account of the Tides in the Adriatic.\n\nSIR,\n\nRead Jan. 23. and Feb. 6. 1777.\n\nIn your last favour you expressed a desire of having some account of the course of the tides here. As I have hitherto had but little opportunity of making any conclusive observations on that subject, I applied to the Abb\u00e9 TOALDO, professor of astronomy and meteorology in the university of Padua, as the most likely person to inform me. He obligingly complied with my request by the enclosed letter, which I hope will be acceptable to you, and in some measure satisfactory, being chiefly grounded on the observations of a very accurate man here, signor TEMANZA, a celebrated architect and engineer. It is a pity but those observations had been extended to a longer term; but as no better are to be had at present, we must be contented, and hope for better hereafter. In the mean time it will be a further satisfaction to the learned professor, as well as\nas to me, sir, should this communication prove also acceptable to the gentlemen of the Royal Society, to whom you may probably think proper to present it.\n\n---\n\nDe reciproco \u00c6stuo Maris Veneti. Ad Nobilem ac Doc-tissimum Joannem Strange, &c. Epistola Josephi Toaldi, &c.\n\nQU\u00c6RENTI tibi, vir pr\u00e6stantissime, notitiam reciproci maris \u00e6st\u00fbs, in portu atque \u00e6stuario Veneto obtinentis, idque nomine Regi\u00e6 Societatis vestrae, clarissimique ejus pr\u00e6sidis D. JOHANNIS PRINGLE, baronetti, libentissime, pro modo ac viribus, morem gero. Qui enim negare possem vel tibi, studiorum meorum fautori munifico, rerumque naturalium scrutatori eximio? vel Regi\u00e6 Societati, cujus acta cognitionum humanarum rerum gazophylacium, in publicum usum paratum, exhibent? vel illustri ejus pr\u00e6sidi, ob scientiarum amorem, in Europ\u00e2 tot\u00e2 tam celebrato? vel ipsi heroic\u00e6 nationi Britannic\u00e6, pro rerum maritimarum pr\u00e6stanti\u00e2, notitiam hanc pr\u00e6cipuo jure quasi petenti. Accedit, quod res h\u00e6c illustrium autorum fals\u00e2 traditione infecta ac turbata est, sicut mox docebo; ut proinde intersit non minus navigationis quam scienti\u00e6, veram ejus historiam memoriae\nmemori\u00e6 ac litteris tradere. Conabor ergo pr\u00e6cipua ac summa rei capita breviter colligere. Ipse quidem, Patavii degens, observationum feriem, quod utinam licuisset, instituere non potui. Sed D. THOMAS TEMANZA, architectus Venetus clari nominis, diaria observationum fuarum liberaliter mecum jamdiu communicavit; ac, licet semel in die observaverit, aquarum tamen motus ac leges in \u00e6stibus reciprocis satis indicant: et autores alios consului fatis idoneos; et ipse identidem, Venetias digref- fus, adnotare aliqua minime neglexi.\n\n1. Primum igitur, illud etiam vulgo notum, Venetiis, nempe in portu atque \u00e6stuario Veneto, singulis diebus, bis aquarum accessum sive fluxum fieri, bisque recessum, sive refluxum; singulis vero mensibus lunaribus accessus fieri majores per aliquot dies circa novam plenamque lunam, qu\u00e6 Veneti appellant Punti d' acqua, quibus tantum, navigia majora in portum compelli possunt, vel ab eo educi.\n\n2. Quod pr\u00e6cipue scire interest in hoc negotio est hora, qu\u00e2 \u00e6stus menstruus ad culmen pervenit, qu\u00e2que portum pertransire possunt. Dubitare quis possit prop- ter JANI PLANCI, aliorumque fortasse scriptorum auto- ritatem. PLANCUS autem in Specimine reciproci \u00e6st\u00fas in mari supero, recuso Rom\u00e6 A. D. 1760, una cum libro de conchis minus notis, haud h\u00e6sitanter tradit, \u00e6stum\n\u00e6stum maris sequi cursum potius folis quam Lun\u00e6; id est, aquas in quolibet accessu maxime elatas deprehendi sole meridianum obtinente, maxime vero depressas sole ad horizontem delato. Quid PLANCUM aliquoque in errorem induxerit, pronunciare non ausim. Fortasse causa erroris fuit h\u00e6c: \u00e6stus majores contingunt circa novam plenamque Lunam: istorum autem accessuum hora parum distat, ut mox oftendam, a Lun\u00e6 transitu per meridianum; qui iis diebus parum item distat a transitu ipsius solis per eundem circulum. Ecce ergo causam erroris, qu\u00e6 cert\u00e8 impotuit ipfi JANO PLANCO; qui, ut in praefatione libri sui fatetur, ad portum Ariminensem, et ad motum aquarum observandum, non nisi tempore majorum \u00e6stuum novilunii ac plenilunii descendere confueverat; circa quadraturas, \u00e6stus modici sunt, vixque sensibiles, ut proinde ipsorum horam (turbatam etiam ob divulsionem solis ac Lun\u00e6) observare non tam sit promptum.\n\n3. Qu\u00e6cumque fuerit errandi causa certe errarunt: \u00e6stus enim maris, ut alibi, ita Venetiis, regitur a motu Lun\u00e6. Doctor VINCENTIUS MIOTTI, observator diligens ac navus, MURIANI, qu\u00e6 urbs milliari uno circiter a Venetiis distat septentrionem versus, anno 1766 et 67, cum tabulas quasdam huc pertinentes conficere vellet, per plures menses \u00e6stus accedentis ac pleni horam exploravit, eamque, in summ\u00e2, comperit esse unam cum di-\nmidi\u00e2 ante transitum Lun\u00e6 per meridianum super vel subter; vel potius decimam cum dimidi\u00e2 post: dico potius post, quia credibile est, aquam, quae ob \u00e6stum in Mediterraneum ex oceano influit, tantum temporis insumeret ut ad extremas oras maris Adriatici perveniat. Eandem horam colligo ex observationibus anno 1770 horatatu meo habitis a laudato domino TEMANZA (nam in diariis praecedentibus hoc neglexerat): idem ipse, cum Venetiis non semel esset, studiose rem animadvertens atque explorans, verum esse deprehendi.\n\n4. Hora ergo completi port\u00fbs, quem statum etablissemment du port appellant Galli, id est \u00e6st\u00fbs altissimi in syzygiis pr\u00e6cipue, est 10\u00b0 post Lun\u00e6 transitum per meridianum, superiorum, aut inferiorem, ita ut postea descendere incipient. Lun\u00e2 vero ad horizontem, sive orientalem sive occidentalem, accedente, aqu\u00e6 humiles ac depress\u00e6 sunt, ac tum demum crescere incipiunt.\n\nEx\n\n(a) Hujusmodi aquarum vices in portu Veneto atque \u00e6stuario, si autoritate opus sit, traditas deprehendo in veteri codice manuscripto, rationem universam Venetae navigationis, tunc temporis-coatinente, una cum amplissimo portulano: consulendum olim pr\u00e6buit serenissimus MARCUS FOSCARENUS, Venetiarum prius historicus, deinde dux, vir dum vivet artium ac doctorum-patronus munificentissimus; scriptus est codex lingua Venet\u00e2 vernacula, eaque antiquiore. Opinabatur serenissimus dux, fuisse codicem PETRI LAURETANI, strenuissimi ducis maritimi ex nostris, qui anno 1443 extrema necesse Januenses apud RAPALLO debellavit. Is ergo codex inter pr\u00e6cepta navigandi ad rem nostram h\u00e6c habet, p. 51. Le acque di questo porto (di Vinezia) si xe queste: quando la Luna\nEx hoc igitur scriptore (in adnotatione) habemus vices aest\u00fbs, cum diurni tum menstrui, in portu Veneto. Quod vero afferit, Lun\u00e2 in meridiano existente aquas fieri plenas, latius est sumendum; ut intelligatur circa illam horam, id est cum parv\u00e2 differenti\u00e2 unius ac dimidi\u00e6 hor\u00e6, quam superius statuimus.\n\n5. Consequitur, ut dicamus de magnitudine, sive altitudine aquarum in aestu. Circa syzygias crescunt aqu\u00e6 plerumque tres pedes, vel tres cum dimidio fere, juxta mensuram Venetam (pes autem Venetus ad Londinen-\n\nx\u00e8 in Ponente e Levante, sono tutte le acque basse; e quando, x\u00e8 in Siroco e Maiistro, son mezze piene; e quando la Luna x\u00e8 in Ostro, le acque son tutte piene; e quando la Luna x\u00e8 in Greco e Garbin, le acque son mezze vode.\n\nAvisote, che le acque in fede comenza zorni quattro della Luna infin a zorni 10; e la x\u00e8 a ponta; e dai 11 infino sono acque seconde infina a zorni 19 della Luna; e da zorni 19 infina zorni 25 sono le acque in fede; e dai 25 infina quattro della Luna sono crescenti. Avisote, che in una Luna sono do fede, e do seconde; e da 7 alli 9 l'acqua no x\u00e8 move, zo\u00e8 non \u00e0 posso: qua\u00eb hanc vim habent.\n\n\"Regula aquarum in portu Veneto est h\u00e6c: cum Luna est in occasu vel ortu, aqu\u00e6 sunt prorsus humiles; cum respicit plagas intermedias ventorum, id est cum mediam altitudinem ascendendo vel descendendo occupat, aqu\u00e6 sunt semi-plen\u00e6, vel semi-vacu\u00e6. Denique cum Luna est in austro, vel meridiano, aqu\u00e6 sunt ubique plen\u00e6.\"\n\nH\u00e6c de aestu diurno, quod sequitur pertinet ad aestus menstruos:\n\n\"Admoneo, aquas deficere incipere, vel aestus parvos fieri a quart\u00e2 die Lun\u00e6 usque ad decimam, ac tum incipiunt crescere; a die undecim\u00e2 usque ad undecimam secundam sunt, vel plen\u00e6; a decim\u00e2 non\u00e2 ad vicesimam quintam rursus deficiunt, et deinde iterum crescunt usque ad quartam diem Lun\u00e6.\n\n\"Admoneo intra Lunationem esse duas periodos, minorum, totideinque majorum aestuum; a septim\u00e2 autem die ad nonam (addendum etiam 22 ad 24) aquas minime moveri.\"\nsem fere habet ut 1540 ad 1351\\(\\frac{2}{3}\\)) raro ad quatuor, rarior ad quinque, rarissime aut fere numquam ad sex, austro flante, mari irato ac procelloso.\n\n6. Circa quadraturas elatio aquarum multo minor est, aliquando vix trium pollicum; media, ut postea ostendam, est pedis \\(1\\frac{1}{3}\\).\n\n7. Indicata altitudo \u00e6stus, maxima est qu\u00e6 observetur in toto Adriatico (cumulantur enim aqu\u00e6 intra Veneta \u00e6stuaria): quo enim magis acceditur ad Mediterraneum, minores continuo deprehenduntur \u00e6stus, ita ut in Mediterraneo ipso vix animadvertantur, exceptis euripis, aliisve angustis sinubus.\n\n8. Omitto qu\u00e6 sunt communia \u00e6stus maritimi in omnibus maribus; ex. gr. retardare singulis diebus cum Lun\u00e6 transitu per meridianum; ex duobus diurnis \u00e6stibus, alterum esse majorem et diurniorem; \u00e6stus maximos circa syzygias fere nulquam contingere ipso die syzigiae, sed vel antevertere, vel retardare, uno, duobus, tribus, aliquando vel quatuor diebus.\n\n9. Peculiaria qu\u00e6dam adnotabo, ut illud cum JANO PLANCO, aquas, initio acceffus, paulatim ac lent\u00e8 crescere per tres aut quatuor horas, ut vix tres pollices horis singulis ascendant; postea vehementer insurgere curfu valde citato; tum fieri, in culmine, quoddam quasi aquiftitium, ut semihora quiescere videantur, postea velociter descendere,\ndescendere, et eadem vices reciproce subire; unde patet spatium transiendi portus quattuor horis ad summum in majoribus aestibus circumferi.\n\n10. Illud praecipue peculiare videtur huic mari nostro, atque Adriatico toti, aestus \u00e6quinoctiorum (Lun\u00e2 nov\u00e2 vel plen\u00e2) esse quidem magnos, sed non totius anni maximos; sed maximos contingere circa solstitium hybernnum. Sciendum pr\u00e6terea, finum Venetum pleniorem in genere comprehendi, et aquas altiores esse hyeme, quam \u00e6state: animadverterat hoc JANUS ipse PLANCUS in laudatospe- cimine. Id ostendo duplici comparatione.\n\n11. D. TEMANZA observationes suas instituit ab anno 1751 ad 1755. Ex hoc quinquennali diario ex- cerpsi aestus medios singulorum anni mensium, quos in duas classes tribuo, sex hybernos, sexque \u00e6stivos.\n\n| Menses hyberni. | Menses \u00e6stivi. |\n|----------------|----------------|\n| \u00c6stus med. in ped. poll. | \u00c6stus med. in ped. poll. |\n| Januarius, 2 1,9 | Aprilis, 1 9,9 |\n| Februarius, 2 0,3 | Maius, 1 9,5 |\n| Martius, 1 9,7 | Junius, 1 11,7 |\n| October, 1 10,9 | Julius, 1 9,9 |\n| November, 2 1,4 | Augustus, 1 7,9 |\n| December, 2 2,6 | September, 1 9,2 |\n| Med. diurnus, 2 0,5 | Med. diurnus, 1 9,7 |\n\nPatet\nPatet ex h\u00e2c tabell\u00e2, 1\u00b0, Maximum \u00e6stum totius anni, Venetiis, contingere mens\u00ea Decembri, scilicet circa solstitium hybernum; et huic proximum esse \u00e6stum mensis Januarii. 2\u00b0, Minimum accidere mens\u00ea Augusto. 3\u00b0, Mediocrem esse mensibus \u00e6quinoctialibus Martio ac Septembri. 4\u00b0, Inter sex mens\u00eas \u00e6stivos, mensem solstitialem Junium afferre pr\u00e6 caeteris \u00e6stum magnum, et quidem majorem \u00e6quinoctialibus ipsis. 5\u00b0, Tandem mensuram \u00e6stuum \u00e6stivorum valde superari a mensura \u00e6stuum hybernorum.\n\n12. D. TEMANZA, in \u00e6stuo adnotando, respexit ad terminum quendam medium, qui Venetiis ab aquarum architectis appellatur commune: intelligunt libellam quandam mediam aquarum in lacun\u00e2. Quoad ergo hanc libellam, sive altitudinem mediam aquarum, adnotavit, quae mensura \u00e6stus, tam accedendo quam recedendo, fuisset singulis diebus supra vel subter (accidit enim aliquando ut \u00e6stus ad eam altitudinem mediam minime pertingat). Contuli ego in summas ex una parte dies, quibus fuit supra, ex ali\u00e2, quibus fuit infra; idque pro utr\u00e2que mensium classe.\n\u00c6stus mensibus hyb.\n\n| Dies supra med. | Dies inf. med. |\n|-----------------|---------------|\n| Januario,       | 105           |\n| Februario,      | 86            |\n| Martio,         | 95            |\n| Octobri,        | 86            |\n| Novembri,       | 98            |\n| Decembri,       | 102           |\n| Summ\u00e6,          | 572           |\n\n\u00c6stus mensibus \u00e6st.\n\n| Dies supra med. | Dies inf. med. |\n|-----------------|---------------|\n| Aprili,         | 82            |\n| Maio,           | 85            |\n| Junio,          | 73            |\n| Julio,          | 64            |\n| Augusto,        | 63            |\n| Septembri,      | 75            |\n|                 | 442           |\n\nEtiam ex h\u00e2c tabell\u00e2 discimus, \u00e6stus hybernis mensibus fieri s\u00e6pius elatiores, et sinum nostrum pleniorem esse, quam \u00e6state.\n\n13. Ph\u00e6nomenon hoc ab ali\u00e2 caus\u00e2 repetere nescio, quam a vicini\u00e2 majore solis, in fine Decembris ad perig\u00e6um delapsi; nisi forte partem aliquam sibi vindicet incitatio major, eo temporis, in annuo telluris motu; ut aliquid fortasse concedendum sit etiam ingenios\u00e6 GALIL\u00c6I theori\u00e6; ut dum aqu\u00e6, vi attrahente corporum coelestium, attolluntur, patientur simul agitationem aliquam ob in\u00e6qualem motum telluris.\n\nVol. LXVII. X\n\n14. Porro\n14. Porro sex illis mensibus hybernis contingunt etiam procellae majores, atque inundationes urbis, in viis, foris, ac locis minus eminentibus. Hoc loco quaestionem de majore altitudine aquarum, atque elata superficie maris nostri minime movebo. Illam tractarunt abunde CL. MANFREDIUS in Actis Academiae Bononensis, tom. II.; JANUS PLANCUS, l. c.; CL. ALBERTUS FORTIS in Descriptione insulae CHERSO ATQUE OSERO. \u00a7 xvi.; probaruntque, aquas Adriatici revera altiores esse hisce annis quam s\u00e6culis praecedentibus. Nunc sane faepius accessus aquarum Venetius pertingunt ad ea loca, ad quae nunquam antea perveniebant. Itaque necesse est hodie attollere strata viarum, ac pr\u00e6cipue cisternarum, quae aquas pluvias excipiunt; ne in magnis \u00e6stubus ab aqu\u00e2 sal\u00e2 inficiantur. Nec mirum sit, in lacun\u00e2 urbem ambiente; exifttere tractus non exiguos qui ab \u00e6stu fere jam nunquam regantur; solum enim lacun\u00e6 elatum est, atque extollitur quotidie (licet magnis ac prorsus regiis fumptibus omnes fluvii a lacun\u00e2 jamdiu depulsi fterint) ob sedimenta aquarum, ac maris alluviones.\n\nAd \u00e6stus quod attinet; ex diario domini TEMANZA, atque ex solutis quibusdam schedis, erat mensuram mediam \u00e6stus, annis hisce, prout in apposita tabella.\n\u00c6stus medius annorum.\n\n| Anni | \u00c6stus medius, ped. poll. |\n|------|-------------------------|\n| 1751 | 1 11,82                 |\n| 1752 | 1 10,53                 |\n| 1753 | 2 0,35                  |\n| 1754 | 1 11,88                 |\n| 1755 | 1 11,71                 |\n| 1760 | 2 1,11                  |\n| 1764 | 2 3,32                  |\n| 1765 | 2 0,57                  |\n| 1766, Jun. | 2 0,16               |\n| 1769 | 2 1,13                  |\n\nSi quinque posteriorum annorum observationes fideles effent, ut priores (quod tamen ne ipse quidem D. TEMANZA omnino spondet) manifesto evincerent, \u00e6stum maris Venetiis, annis hisce proximis, summatim crescere. Quod credibiles reddit observationes ipsas est id, quod modo aiebam, aquas hoc tempore, qu\u00e6cunque de causa, insolitos accessus facere, et inundare ea loca qu\u00e6 numquam antea attingebant. Satis de h\u00e2c quaestione.\n\nX 2\n\n15. Modo,\n15. Modo, dat\u00e2 occasione, non est tacendus cursus quidam generalis aquarum in toto Adriatico, qui est extra controversiam, et cujus cognitio non inutilis esse potest ratione navigationis. Detectus est ergo cursus quidam, seu motus aquae, qui ingreditur sinum nostrum a dextr\u00e2 parte, fitque secundum littora Epiri, Dalmatiae, atque Histriae; torquetur per sinum Tergestinum, reflu\u00ectque radendo oras Forojulienses, Venetas, Ravennates, reliquas in ditione pontificia ac regni Neapolitani, egressiturque a parte sinistr\u00e2. Hinc nautae nostri, cum a Corcyra atque Ionio, Venetias petunt, legere consueverunt Epiri ac Dalmatiae littora; cum contra Venetiis Corcyram tendunt, navigare student secundum littora pontificia ac Neapolitana; contenduntque, eodem vento, ac ceteris paribus, hac via multo plus itineris confici, quam secus.\n\n16. Circularem hunc aquarum in Adriatico fluxum detexit primus, ni fallor, inter sciptores GEMINIANUS MONTANARIUS, professor Patavinus, anno 1681, dum jussu publico lacunam visitaret. Rem litteris tradidit, ut videre est in ejus commentario Italico, cui titulus, Il Mare Adriatico, e sua corrente esaminata, in Collectione Autorum qui de Aquis currentibus scripserunt, vol. iv. recentis editionis Florentinae, 1768. Ex progressu corporum aquae innatantium (puta insularum quarumdam ex putrefactis radicibus arundinum palustrium concretarum, quarum plurimae\nplurimae concrescunt in paludibus Adrianis) arguit MONTANARIUS, cursum hunc aquae in Adriatico conficere milliaria tria vel quatuor intra horas xxiiii. At JANUS PLANCUS, qui eundem hunc cursum et agnovit et observatione confirmavit, ut videre est libro laudato, putat, ex progressu cadaverum fluitantium, quae aliquando cursu hoc deferuntur ad littora inferiora Ariminensia, putat, inquam, esse adhuc velociorem.\n\n17. Opinatur porro ingeniose MONTANARIUS, fluxum hunc in Adriatico derivationem esse cursus generalis in Mediterraneo. Teste enim FOURNERIO in Hydrographia, oceani aquae, per fretum Gaditanum, Mediterraneum ingrediuntur a parte dexter\u00e2, vel Afric\u00e6; hujus littora radunt usque ad \u00c6gyptum et Syriam; inde convertuntur per oras Asi\u00e6, fortasse circumeunt \u00c6geum, legunt oras Peloponnesi, ingrediuntur in Adriaticum eo modo quo diximus, atque inde exeundo, peragran littora infera Italiae, Liguri\u00e6, Galli\u00e6, Hispani\u00e6, ac tandem per fretum Gaditanum, a parte sinistr\u00e2, in oceanum exonerantur ac revertuntur.\n\n18. H\u00e6c habebam qu\u00e6 de motu aquarum in sinu Veneto proferrem. Non ingratum, opinor, erit accipere conclusa qu\u00e6dam ex observationibus ad \u00e6stus maritimi theoriam simul pertinentia, ac doctrinam NEWTONIANAM mirifice illustrantia.\n\n19. Conferre.\n19. Conferre primum placuit \u00e6stus syzigiarum cum \u00e6stibus quadraturarum, eductis numeris mediis \u00e6stuum quinque dierum circa singulas, elicitisque mediis medio-\nrum singulis illis quinque annis exactis. Et quia Luna,\ncum sita est in perig\u00e6o, ob viciniam majorem, attollere\nmagis debet aquas, quam in apog\u00e6o, hi quoque numeri\nadditi sunt: ecce tabellam.\n\n\u00c6stus medius ratione fitus Lun\u00e6.\n\n| In Novil. | Pr. Quad. | Plenil. | Ult. Quad. | Perig\u00e6o. | Apog\u00e6o. |\n|-----------|-----------|---------|------------|----------|---------|\n| 1751      | 2 4,5     | 1 5,4   | 2 3,1      | 1 6,4    | 2 1,5   | 1 10,0  |\n| 1752      | 2 3,6     | 1 4,2   | 2 5,8      | 1 3,5    | 1 8,5   | 1 7,1   |\n| 1753      | 2 7,6     | 1 5,9   | 2 5,8      | 1 4,2    | 2 4,1   | 2 0,6   |\n| 1754      | 2 4,2     | 1 1,3   | 2 3,8      | 1 4,1    | 2 5,5   | 2 1,5   |\n| 1755      | 2 0,6     | 1 5,8   | 2 4,0      | 1 4,1    | 2 0,9   | 1 10,8  |\n| Med. 5 ann. | 2 4,1    | 1 4,1   | 2 4,5      | 1 4,5    | 2 1,2   | 1 10,1  |\n\nPatet, 1\u00b0, \u00e6stus syzigiarum medios valde excedere\n\u00e6stus quadraturarum; ut si numeri utriusque syzigi\u00e6, et\nquadratur\u00e6, componantur, \u00e6stus medius syzigiarum fit\npollicum 28,3, quadraturarum 16,3, in ratione fere 7 : 4.\n2\u00b0, Animadverti poteft, \u00e6stum plenilunii plerumque esse\npaulo majorem \u00e6stu novilunii, ut quodammodo magis\nvideatur retrahi a luminaribus massa globi terrestris,\nquam aquae oceani, utroque in situ, in novilunio quidem secundum elationem aquarum; in plenilunio vero luminaribus divulsi, et in opposita trahentibus, contra nisum aquarum. Hinc enim sequitur, aestum plenilunii aliquantulo elatiorem esse debere. Utcumque fit, certe 3\u00b0 aestus Lunae perigeae, prout ratio postulat, superat aestum Lunae apogeae, in ratione 25,2 ad 22, vel circiter 1 ad 7; quae est proportio apparentis diametri Lunaris a perigaeo in apogaeum.\n\n20. Porro juxta theoriam physicam, ratione situs Lunae et locorum terrestrium, si caetera sint paria, maximi fieri deberent aestus, spectata tellure tota, cum Luna imminet lineae aequinoctiali; ratione vero loci peculiaris, aquae magis attolli debent, cum Luna, declinatione, cognomini latitudini geographicae ejusdem loci potitur; minime in opposit\u00e2. Confeci ergo summas aestuum, pro diebus quibus Luna morata est (quinquennio hoc) in singulis zodiaci signis: ex his educatos numeros medios exposui in adjecta tabella.\nOptandum sane esset, praesto esse observationes plurium annorum quam quinque, ut integr\u00e6 revolutionis nodorum Lun\u00e6, vel faltem apsidum; et bis fuisse peractas diebus singulis, pro utroque accessu ac recessu \u00e6stus. Interim tabula h\u00e6c ostendit: 1\u00b0, Minimum \u00e6stum in mari nostro contingere, prout jubet theoria, Lun\u00e2 signum Capricorni obeunte. 2\u00b0, Summatim signorum australium \u00e6stus minores esse, quam borealium; 3\u00b0, \u00e6stum Cancri, et australium omnium (except\u00e2 libr\u00e2) et borealium ascendentium esse maximum; sed 4\u00b0, superari ab \u00e6stu trium signorum descendentium Leonis, Virginis, ac Libr\u00e6, quod videtur principiis nostris repugnare, sed res facile explicatur. Primum enim actio Lun\u00e6 in oceanum generatim maxima\nmaxima esse debet cum versatur prope \u00e6quatorem; deinde in signis descendentibus, prope \u00e6quinoctium libr\u00e6, collectio qu\u00e6dam cumulusque aquarum fieri debet, ex pr\u00e6cedente impressione, in signis borealibus (ratione climatis nostr\u00ed) et ob, vim inertiae in aquis ips\u00eds. Quare \u00e6stus circa Virginem ac Libram debent esse generatim maximi, prout sunt in tabul\u00e2.\n\n21. 5\u00b0, Adnotavi pro singulis annis locum perig\u00e6i Lunaris; ex quo apparet, perig\u00e6um ipsum, motu suo, altiores \u00e6stus secum quasi trahere a signo in signum, a Tauro ac Geminis, 1751; ad Cancrum, 1752; ad Leonem, 1753; ad Virginem ac Libram, 1754; ad Scorpi\u00f3num, 1755. Pr\u00e6terea anno 1753, quo anno perig\u00e6um proximum erat vertici nostro, \u00e6stum annuum videmus fuisse maximum: omnia juxta theoriam.\n\n22. Similes vices, hortante CL. LAMBERTO, academico Berolinensi, ex observationibus quadraginta annorum CL. POLENI, R. s. s. qu\u00e6 sunt apud me, deprehendi in motu barometri. Sed de hoc egi in Specimine meo Meteorologico, et in opusculo, cui titulus Nov\u00e6 Tabulae Barometri, agamque fortasse alias.\n\nInterim opto, hasce qualescumque notitias meas de \u00e6stu maris Veneti, a Societate Regi\u00e2 non inutiles judicari. Vale, vir pr\u00e6stantissime, ac favere perge addictissimo cultori tuo.\n\nDabam Patavii, 9 calendas Nov. 1776.\n\nVOL. LXVII.", "source": "olmocr", "added": "2025-10-04", "created": "2025-10-04", "metadata": {"Source-File": "/home/jic823/projects/def-jic823/pdf/106232.pdf", "olmocr-version": "0.3.4", "pdf-total-pages": 19, "total-input-tokens": 30712, "total-output-tokens": 8237, "total-fallback-pages": 0}, "attributes": {"pdf_page_numbers": [[0, 0, 1], [0, 1168, 2], [1168, 2296, 3], [2296, 3595, 4], [3595, 4933, 5], [4933, 6582, 6], [6582, 8555, 7], [8555, 9845, 8], [9845, 11021, 9], [11021, 12053, 10], [12053, 13306, 11], [13306, 14524, 12], [14524, 15410, 13], [15410, 16795, 14], [16795, 18052, 15], [18052, 19438, 16], [19438, 20419, 17], [20419, 21127, 18], [21127, 22401, 19]], "primary_language": ["en", "en", "en", "la", "la", "la", "la", "la", "la", "la", "la", "la", "la", "la", "la", "la", "la", "la", "la"], "is_rotation_valid": [true, true, true, true, true, true, true, true, true, true, true, true, true, true, true, true, true, true, true], "rotation_correction": [0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0], "is_table": [false, false, false, false, false, false, false, false, true, false, true, false, true, false, false, false, false, true, false], "is_diagram": [false, false, false, false, false, false, false, false, false, false, false, false, false, false, false, false, false, false, false]}}]