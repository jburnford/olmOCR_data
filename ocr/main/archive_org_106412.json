[{"id": "91246415c9f490944552da515455ce0e875870d8", "text": "XII. Tentamen continens Theoriam Machinae publicarum.\n\nAutore Thoma Bugge, Astronomo Regio, Astron. et Mathem. Prof. in Academia Havniensi, e Societatibus Scient. Havniensi. et Nidrosi. Communicated by Sir John Pringle, Bart. F. R. S.\n\nRead Dec. 24, 1779.\n\nINTER innumera commod\u00e0, quae societati civili adfert Mechanica, haud minimum est ars publicas adigendi, seu, palos majores trabesque oblongas terrae impingendi. Artem hanc veteribus non fuisse ignotam ex pluribus VITRUVII locis potest probari. Etiam si celeberrimus hic antiquitatis autor machinam non describat, tamen extra omne dubium posit\u00e2 est veterum in hac arte peritia. Sine ea enim impossible fuisset exstruere pontes, molas, aggeres, pyramides, columnas, \u00e6dificia, quorum molem, majestatem, firmitatemque venerabund\u00ec admiramur et vix imitari audemus. H\u00e6c omnia requirunt fortissimas et solidissimas substructiones. Si loca sint congestitia et palustria, public\u00e6 machinarum vi adiguntur, tunc imponitur craticula; plures public\u00e6 impinguntur, capitibus promi-\nprominentibus; earum intercapedines oppletur lapidibus majoribus, filicibus, arenae majori fossitia et mortario, quibus fundamentis demum superfruenda sunt aedificia.\n\nForma machin\u00e6, qua veteres architectones publicas adegerunt, non satis constat. Recentiores varias ei dederunt compages et configurationes. Complures descriptae sunt LEOPOLD, DESAGULIERS, et BELIDOR. Inter has eminet et palmam omnibus praeripit publicarum machina VAU-LOUE inventa, a DESAGULIERS descripta, ac in usum producta dum fundamenta pontis Westmonasteriensis coniacerentur. Pr\u00e6cipua ejus commoda sunt, ut ad onus (quod arietem vocare licet) elevandum minor requiratur hominum numerus, ut aries ad majorem elevatus, altitudinem libere decidat, utque arietem deciduum lusu machin\u00e6 iterum arripiat forceps, et mox elevet; quibus machinamentis brevissimo temporis spatio et paucissimis operariis maximus publicarum numerus ad maximum profunditatem adigi possint.\n\nTheoriam effectus hujus machin\u00e6 quidem dedit BELIDOR. Sed, quantum video, eam superstruxit fundamento prorsus erroneo et parum solido; eam deducit ex regulis collisionis corporum, considerando publicam terr\u00e6 impingendam et onus deciduum tanquam corpora collisa. Quis autem non vidit regulas collisionis supponere motum liberum, et medium non resistent? Nullo ergo jure\nTentamen continens Theoriam\n\nin dato casu, ubi sublicae soli resistentia valde magna opponitur, applicari potest. Tentabimus aliam explicare hujus machinae theoriam.\n\nRes eo redit, ut onus ingens ex certa altitudine cadens percutiat sublicarum capita annulo ferreo cincta; considerabimus duas machinas; vocabimus onera cadentia = o et o; altitudines, e quibus decidunt = A et a; sublicarum adigendarum massas = m et m; superficies earum, quoad terrae impactae sunt = s et s; et profunditates sublicarum in solo = p et p. Percursio oneris cadentis instar virium vivarum est aestimanda per productum ex massa oneris in quadratum celeritatis; hoc autem quadratum proportionale est altitudini, ex qua cadit onus; proinde percursio aestimari potest per factum ex massa oneris impingentis in altitudinem computatam a supremo puncto ad caput sublicae. Sed effectus sunt uti vires-causarum suarum plenae. Ergo, si resistentiam soli et massas sublicarum utrohique aequales statuamus, profunditates, ad quas singulis percursionibus adiguntur sublicae, erunt in ratione composita e rationibus directis onerum et altitudinum; seu\n\n\\[ p : p = a \\times o : A \\times O. \\]\n\nSi sumamus cohaerentiam soli aequalis et homogeneae, resistentia, quam, dum subsident, vincere debent sublicae, crescit in ratione superficierum solo impactarum. Si\njam statuamus onera cadentia \u00e6qualia \\( o = o \\); altitudines quoque \u00e6quales \\( A = a \\); patet effectus percussionum et hinc profunditates decrescere prout crescunt tam superficies ad\u00e6cta quam sublicarum pondera vel mass\u00e6. Hinc ubi data hypothesi, erunt profunditates in ratione composita e rationibus inversis superhierum et maiarum, seu\n\n\\[\np : p = s \\times M : f \\times m = \\frac{1}{f \\times m} : \\frac{1}{s \\times M}.\n\\]\n\nSi jam omnia sunt in\u00e6qualia, nempe onera cadentia, altitudines, mass\u00e6 sublicarum, et earum superficies in terra condit\u00e6; dico profunditates, singulo i\u0153tu acquisitas, esse in ratione composita e rationibus directis onerum cadentium et altitudinum, et e rationibus inversis superficierum et massarum. Concipiamus tertiam sublicam cujus massa \\( = M \\), superficies ad\u00e6cta \\( = s \\); onus impingens \\( = o \\); altitudo, e qua cadit onus \\( = a \\); dicatur profunditas hujus sublic\u00e6 ex data percursione proveniens \\( = \\pi \\).\n\nTunc erit per antea demonstrata\n\n\\[\np : \\pi = \\frac{1}{m \\times f} : \\frac{1}{M \\times s}.\n\\]\n\n\\[\n\\pi : p = a \\times o : A \\times o.\n\\]\n\nErgo \\( p : p = \\frac{a \\times o}{m \\times f} : \\frac{A \\times o}{m \\times s} \\).\n\nH\u00e6c theoremata inferviunt diversis sublicarum machinis comparandis, praxique exercend\u00e6. Ad determinandum\nTentamen continens Theoriam\n\nsumtus operis exstruendi maxima sunt utilia; iisque superstruimus sequens problema.\n\nCalcule: definire profunditatem ad quam singulo ictu sub-\nsidet sublica datre machinae vi adacta.\n\nCum in hoc casu tam onus cadens quam massa pali\nimpingendi constans sit et \u00e6qualis; erit \\( o = o \\), et \\( m = m \\).\nHinc explicata proportio fundamentalis in sequentem\nabit.\n\n\\[\np : p = \\frac{a}{s} : \\frac{A}{s}.\n\\]\n\nPorro superficies sublicarum terr\u00e6 impactarum sunt\nrectangula eandem batin sed diversam altitudinem \\( p \\) et\n\\( p \\) habentia (\\( p \\) hic significat profunditatem totalem).\nQuapropter \\( s : s = p : p' \\), id quod simpliciorem et commo-\ndiorem subministrat analogiam:\n\n\\[\np : p = \\frac{a}{p} : \\frac{A}{p'}.\n\\]\n\nPost percurssiones quasdam factas, adeo ut firmiter terr\u00e6\ninh\u00e6ret sublica, fiat denique novus ictus, quem pro\nprimo numeramus, tum cadat onus ex altitudine \\( = a \\) et\nsubsideat sublica profunditate \\( = p \\). Fiat tum secundus\nictus, tunc subsidebit palus profunditate \\( = x \\). Onus cadet\nper altitudinem \\( A = a + p \\), et sublicae profunditas totalis\nerit \\( = p = p + x \\). Facta jam debita substitutione habemus.\n\n\\[\np : x = \\frac{a}{p} : \\frac{a + p}{p + x}.\n\\]\nEx qua analogia originem ducit sequens \u00e6quatio.\n\n\\[ px + x^2 = p^2 + \\frac{p^3}{a}. \\]\n\nQu\u00e6 \u00e6quatio quadratica, si resolvatur, dabit valorem incognit\u00e6\n\n\\[ x = \\pm \\sqrt{\\frac{5}{4} p^2 + \\frac{p^3}{a} - \\frac{1}{2} p}. \\]\n\nApplicemus calculum ad datum exemplum. Sit altitudo, e qua decidit onus percutiens \\( a = 3 \\) ped \\( = 36 \\) pol. Profunditas ad quam primo ictu subsidet publica \\( = p = 4 \\) pol. dicatur jam profunditas ad quam secundo ictu subsidet \\( = x \\); erit:\n\n\\[\n\\begin{align*}\n4 : x &= \\frac{36}{4} : \\frac{40}{4+x} \\\\\n4x + x^2 &= \\frac{160}{9} \\\\\nx &= 2\\frac{2}{3} \\text{ pol.}\n\\end{align*}\n\\]\n\nSecundo ictu publica subsidet numero rotundo 3 pol. In tertio ictu erit altitudo, quam percurrit onus impingens \\( = 36 + 4 + 3 = 43 \\) pol. Profunditas public\u00e6 \\( = 4 + 3 = 7 \\) pol. Denique profunditas tertio ictu acquisita \\( = x \\); tunc,\n\n\\[\n\\begin{align*}\n4 : x &= \\frac{36}{4} : \\frac{43}{7+x} \\\\\n7x + x^2 &= \\frac{172}{9} \\\\\nx &= \\frac{11}{7} : \\frac{7}{2} = 2 \\text{ pol. quam proxime.}\n\\end{align*}\n\\]\n\nIn quarto ictu est altitudo \\( = 36 + 4 + 3 + 2 = 45 \\) pol. et profunditas public\u00e6 \\( = 4 + 3 + 2 = 9 \\) pol. Profunditas quarto ictu acquisita \\( = x \\); tunc erit,\n\\[ \\frac{4}{x} = \\frac{36}{4} : \\frac{45}{9+x} \\]\n\\[ 9x + x^2 = \\frac{180}{9} \\]\n\\[ x = \\frac{12}{2} - \\frac{9}{2} = 1\\frac{1}{2} \\text{ pol. quam proxime.} \\]\n\nIdem problema si solvendum sumsit D. BELIDOR. Supponit sublicam primo ictu subsidere 15 pol. Tunc juxta ejus calculos secundo ictu subsidebit 17; tertio 19; quarto 21; quinto 23. Quis autem non vidit hanc progressionem cum theoria et experientia pugnare? Profunditas enim singulo ictu acquisita continuo decrescit, et tandem sublica repetitis ictibus non amplius subsidet. Id quod evenit, quando cohaerentia soli et frictio major est vi a percursione oriunda. Eo in casu sublica profundius adigi non potest nisi augeantur vel onus percutiens vel altitudo, e qua cadit.\n\nIn actis Academiae Stockholmiensis mechanicus qui-\ndam haud incelebris statuit sublicam ponderibus onera-\ntam in hoc casu ulterius et profundius in terram adigi posse. Verum si sublica ita oneratur, idem est ac si sub-\nlicae massa major esset, quod non auget sed impedit ef-\nfectum percursionis. Ad adigendam sublicam pondus impositum agit sola pressione, quae pro insensibili est habenda respectu resistentiae et frictionis. Si vero onus im-\npingens augeatur, certissime quoque augebitur percussio. Quam rem theoria et experientia confirmant; notum enim\nenim est ex experimentis D. CAMUS malleum 12 librarum ambabus manibus elevatum et proinde ex altitudine 5 pedum cadentem eundem effectum reddere ac simplex pressio 1000 librarum.\n\nDeterminare maximam profunditatem, ad quam publica data machina dat\u00e1 adigi poteat.\n\nSit altitudo, quam onus percurrit in primo iecu = a; profunditas per primum iecum acquisita = p; post factas complures percussiones publica subfident quantitate admodum parva = m; et tum operae pretium non est plures dare percussiones. Profunditas totalis antea acquisita = x; et altitudo, quam onus percutiens describit = a + x. Hinc,\n\n\\[ p : m = \\frac{a}{p} : \\frac{a+x}{x}. \\]\n\nEx resolutione hujus aequationis invenitur,\n\n\\[ x = \\frac{ap^2}{am-p^2}. \\]\n\nSit \\( p = 4 \\) pol.; \\( m = \\frac{1}{16} \\) pol.; \\( a = 36 \\) pol.; invenitur maxima profunditas \\( x = \\frac{36 \\times 16}{\\frac{1}{16} - 16} = -576 : \\frac{124}{10} = -46,6 \\) pol. Haec quantitas negativa esse debet, cum opposita sit altitudini, quae instar positivae est assumpta.\n\nCorodinis loco sequentes practicas observationes adjungimus. 1. Pondus oneris impingentis ut plurimum est 800 libr. Vis hominis onus continuo labore ele-\nvantis circiter 40 lib. aestimanda est. Hinc in machina simplici 20 homines onus elevare valent. Ictibus autem 25 vel 30 datis, ut per \u00e6quale temporis spatium requiescant necesse est. 2. Ad percussiones 30 dandas et requiem capiendam 4 minuta prima requiruntur, adeo ut per integram horam 450 ictibus subl\u012bcam percute se liceat. 3. Virium impedimentum est, si diameter trachle\u00e6 superioris, cui funis onus elevans circumvolvitur sit justo minor. 4. Si onus impingens ope maximum et non mediante axi in peritrochio est elevandum, altitudo, quam percurrit onus, non superare potest 5 pedes quos solummodo emetiri possunt homines brachiorum liber\u00f2 motu. 5. Quando plures adigend\u00e6 sunt subl\u012bcae, prodest opus incipere a medio, et ad extremitates procedere, si enim contrario modo rem aggressus fueris, subl\u012bcae intermediae adigi non possunt sine opere et temporis dispendio propter soli compactionem. 6. Antequam opus incipiatur, terra est examinanda et subl\u012bca probatoria adigenda, ut exactam de soli qualitate ejusque stratis habeas cognitionem. 7. His praesuppositis, aestimari possunt sumtus ad feriem subl\u012bcarum adigendam necessarii. Ad machinam transferendam et singulas subl\u012bcas perpendiculariter erigendas requiruntur 15 minuta prima. Ex ictibus probatoriis juxta precedentia\nproblemata calculari possunt numerus percussionum per singula strata et hinc tempus totum requisitum. Tandem ex longitudine operis, ex pretio et numero publicarum aestimari possunt sumtus omnes quos impendere oportet.\n\nHavni\u00e6, 30 Augusti 1778.", "source": "olmocr", "added": "2025-10-04", "created": "2025-10-04", "metadata": {"Source-File": "/home/jic823/projects/def-jic823/pdf/106412.pdf", "olmocr-version": "0.3.4", "pdf-total-pages": 11, "total-input-tokens": 17432, "total-output-tokens": 4227, "total-fallback-pages": 0}, "attributes": {"pdf_page_numbers": [[0, 0, 1], [0, 1024, 2], [1024, 2330, 3], [2330, 3654, 4], [3654, 4930, 5], [4930, 6149, 6], [6149, 7343, 7], [7343, 8629, 8], [8629, 9792, 9], [9792, 11071, 10], [11071, 11314, 11]], "primary_language": ["en", "la", "la", "la", "la", "la", "la", "la", "la", "la", "la"], "is_rotation_valid": [true, true, true, true, true, true, true, true, true, true, true], "rotation_correction": [0, 0, 0, 0, 0, 0, 0, 0, 0, 0, 0], "is_table": [false, false, false, false, false, false, false, false, false, false, false], "is_diagram": [false, false, false, false, false, false, false, false, false, false, false]}}]